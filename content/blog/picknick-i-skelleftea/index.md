---
title: "Picknick i Skellefteå"
date: "2022-07-23"
categories: 
  - "turftraff"
  - "turfupplevelser"
tags: 
  - "skelleftea"
---

![](images/picknick-skea-1.png)

![](images/picknick-skea-2.jpg)

Tack frimC och Tokfie för en väl genomförd träff.

**Picknick i Skellefteå 2022-07-18**

Utifrån att Rooffiddler lämnade önskemål om turfträff under hans vistelse i norr, så antog vi utmaningen om att få ihop en träff i Skellefteå trots stefanx46:s frånvaro (turf på bortaplan).

Till träffen kom: Rooffiddler, Radagast18, Disab, robin\_ftw, acrylic, nokiakarin, Annikie, SallyR, Art-yarn, Petalouda, inda7, linkaz, Fr3ja, Tokfie & frimC

Medaljskörden visade sig inte ha några gränser denna kväll... Först plockades flera medaljer i valören Crowdy-8 i Skellpark. Genast gick vi vidare till Skellsquare för ett andra försök att ta Crowdy-13 – vilket blev framgångsrikt = ytterligare medaljregn över ett par spelare.

Medhavd picknick inmundigades i stadsparkens trapp ner mot älven i härlig aftonsol. Efter att Sledge anslutit och den obligatoriska presentationsrundan avklarats ställde alla på plats mangrant upp för sent anlända piggelin90 – så även hon fick sig en Crowdy-13.

Det var ett glatt gäng med god självkänsla som tackade varann för en fin kväll med stark tro om att nästa Turfträff i Skellefteå har bästa möjliga förutsättningar för att kunna resultera i Crowdy-21. … … Ska vi bara ta förgivet att den kommer lagom till förrätten efter klubbmästerskapet den 27 augusti 2022?

Vårt varma tack till alla som gjorde denna träff lika minnesvärd som alla tidigare träffar varit

– Tokfie & frimC
