---
title: "Turfträff på Droskan i Umeå 5 maj"
date: "2022-05-01"
categories: 
  - "okategoriserade"
---

Äntligen är det dags för en traditionsenlig turfträff inomhus igen! Vi träffas på restaurang Droskan i Umeå torsdag 5 maj, kl 18.00, äter och pratar om allt mellan himmel och jord - gissningsvis en hel del turf. Vill du bara komma förbi och dricka någonting och prata en stund går det givetvis också bra.

Passande nog kör Droskan halva priset på utvalda rätter och drycker onsdagar och torsdagar under hela maj månad. För att se vilka det är, kolla in [deras kvällsmeny](https://droskan.se/menyer-2/).

![](http://www.turfvasterbotten.se/wp-content/uploads/2022/05/droskan.jpeg?w=828)

Om du inte varit på en turfträff tidigare kan det vara bra att känna till det här:

Vi tror att turf är roligare om man lär känna andra som spelar och kan utbyta tips och tricks kring zontagningar, spelregler, mobiler, batteritider och what not. Vi brukar vara mellan 10 och 25 personer på träffarna beroende på tid och plats och vilka som har möjlighet att komma, men det är ofta olika konstellationer från gång till gång. Du behöver absolut inte känna någon sedan tidigare för att våga komma - hela vitsen med träffarna är ju att du ska lära känna andra spelare.

Eftersom vi vet att många tar zoner på vägen dit brukar vi försöka välja ställen där det är ok att komma precis som man är, och ja, det har väl hänt mer än en gång att någon dykt upp i cykelhjälm och leriga kläder efter någon turfolycka längs vägen. Av samma anledning brukar vi försöka välja ställen där det går att parkera cyklar och bilar i närheten och där det går att ta sig in med rullstol eller andra hjälpmedel.

Varmt välkomna, nya och gamla turfare!
