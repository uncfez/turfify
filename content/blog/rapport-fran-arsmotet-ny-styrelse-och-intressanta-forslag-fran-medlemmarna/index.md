---
title: "Rapport från årsmötet - ny styrelse och intressanta förslag från medlemmarna"
date: "2022-04-07"
categories: 
  - "arsmote"
  - "foreningsinformation"
  - "okategoriserade"
tags: 
  - "arsmote"
  - "foreningsinformation"
  - "vasterbottens-turf-klassiker"
---

Lördag 26 mars hölls föreningens fjärde årsmöte i Umeå. Under årsmötet tackades avgående förtroendevalda för deras insatser och nya valdes enligt nedan:

**Ny styrelse**

- Ordförande 1 år: Ninetail
- Ledamot 2 år omval: inda7
- Ledamot 2 år nyval: UncleFester
- Ledamot fyllnadsval 1 år: KLC2
- Suppleant 1 år: linkaz
- Suppleant 1 år: vidvarandi
- Utöver detta kvarstår Brellir som ordinarie ledamot på ytterligare ett år.

**Nya revisorer**

- Revisor 1 år: Randy55
- Revisorssuppleant 1 år: Tacitium

**Valberedningskommitté**

- Ordförande 1 år: WombaWomba
- Ledamot 1 år: vakant

_Observera att det finns en vakans i valberedningskommittén. Om du är intresserad, kontakta styrelsen eller WombaWomba._

**Motion**

En motion hade inkommit angående att ändra reglerna för Fysikern i Västerbottens Klassikern. Mötet röstade nej till en regeländring men skickade med ett önskemål om att styrelsen fortsätter titta på frågan om en alternativ justering under året.

**Förslag på aktiviteter**

Styrelsen berättade om planerna för det kommande året och medlemmarna fyllde på med ytterligare förslag. Här kan t ex nämnas:

- Översyn av upplägget för, eller namnet på, Fysikern
- Gemensam zonrensningsresa till Vasa en helg i maj. Alla intresserade uppmuntras följa med! _Mer om detta i ett separat inlägg._
- Gemensamma turfrundor/turfträffar på olika platser i Västerbotten
- Nyhetsbrev
- Nybörjarträff för delning av tips och tricks
- Mentorer för nya turfare
- Olika sätt att visa på bredden i turfandet och vad turf kan ge, t ex via hemsidan
- Kampanj för att värva fler medlemmar
- Månadsinslag på hemsidan/Facebook där olika turfare ansvarar varje gång och/eller korta nedslag/intervjuer och roliga turfhändelser.

**Övrigt**

Konstaterades att vi var svältfödda på mänsklig kontakt efter pandemin - vi kom tidigt och lämnade sent och ville aldrig sluta prata! Efter mötet överlämnades medaljer till de närvarande som deltagit i Västerbottens Klassikern. Övriga får givetvis sina medaljer på annat sätt. Ett separat inlägg om Västerbottens Klassikern kommer senare - deltagarna förtjänar att bli hyllade ordentligt.

![](http://www.turfvasterbotten.se/wp-content/uploads/2022/04/277854048_549233866511495_1020523176888672407_n.jpeg?w=768)

Nära zonen TheSickGirl. Foto: Ninetail
